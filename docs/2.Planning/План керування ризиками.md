# ПЛАН КЕРУВАННЯ РИЗИКАМИ

Етап: *Планування (Planning)*

Проект: *Elderspell*

Команда: *PrimeCode*

Виконали:
>*Замараєва*

>*Богомаз*

>*Лютий*

> *Зубко*

## **1. СПИСОК ГОЛОВНИХ РИЗИКІВ**

### **1.1. Вступ**

На етапі *планування ризиків* (третьому етапі процесу управління ризиками), грунтуючись на наявній головній таблиці ризиків (див. документ "[Оцінка ризиків](/docs/1.Envisioning/%D0%9E%D1%86%D1%96%D0%BD%D0%BA%D0%B0%20%D1%80%D0%B8%D0%B7%D0%B8%D0%BA%D1%96%D0%B2.md)" з попереднього етапу), відбувається побудова *планів конкретних дій*.

У головній таблиці ризиків фіксується додаткова інформація про  найпріоритетніші та найзначущіші - *головні ризики* (5-10 ризиків з найбільшою очікуваною величиною ризику). Планування (*planning*) означає *розробку детальних стратегій і заходів щодо кожного з головних ризиків*, *пріоритезацію* цих заходів та створення *зведеного плану* керування ризиками.

Подальше календарне планування (*scheduling*) означає інтеграцію завдань керування ризиками до загального календарного графіку проекту.Завдання з плану керування ризиками *доручаються окремим членам проектної групи*, а їх виконання активно *відслідковується*.

Основна мета кроку планування ризиків - розробка *детальних планів керуваннч виявленими головними ризиками*, і *забезпечення виконання цих планів* за допомогою їх інтеграції в загальні процеси керування проектом.

### **1.2. До виконання**

Виявлені головні ризики наведені у таблиці.
|Пріоритет|Причина|Наслідок|Ймовірність|Загроза|Очікувана величина|
| :- | :- | :- | :- | :- | :- |
|1|Відсутність досвіду у команди|Затримка розробки, низька якість продукту|70%|4|2.8|
|2|Недостатнє тестування гри|Низька якість продукту, додаткові переробки|60%|4|2.4|
|3|Непорозуміння в команді|Порушення робочого процесу, затримки|50%|3|1.5|
|4|Відсутність мотивації у команди|Зниження продуктивності, затримка релізу|50%|3|1.5|
|5|Проблеми з інтеграцією компонентів гри|Некоректна робота гри, зниження якості продукту|40%|4|1.6|


## **2. ПЛАНУВАННЯ ЗАХОДІВ**

### **2.1. Вступ**

Плануючи конкретні дії стосовно роботи з ризиками, проектна група має розглянути шість наступних можливих підходів:

- **Дослідження** (research). Чи достатньо ми знаємо про кожен конкретний ризик? Чи маємо ми краще вивчити його, аби отримати про нього більше інформації та визначити його характеристики до того, як ми виконаємо певні дії?
- **Погодження** (accept). Чи зможемо ми пережити наслідки ризику, якщо вони все-таки настануть? Чи можемо ми погодитись з ризиком і не робити з цього приводу ніяких подальших дій?
- **Уникнення** (avoid). Чи можемо ми уникнути ризику, змінивши спосіб дій?
- **Перенесення** (transfer). Чи можемо ми перенести ризик на інший проект, проектну групу, організацію або приватних осіб (доручити їм мати з ним справу)?
- **Запобігання** (mitigation). Чи можна зробити щось заздалегідь для зменшення ймовірності настання ризику або його загрози?
- **Пом'якшення наслідків** (contingency). Чи може загроза ризику бути зменшена шляхом планування певної реакції на нього?

### **2.2. До виконання**

Для кожного головного ризику сформульовано обгрунтовані відповіді на питання, зазначені для підходів до планування заходів.

**Ризик: Відсутність досвіду у команди**

Підходи до планування:
- Дослідження: команда має обмежений досвід у розробці ігор, що може призвести до затримок і низької якості продукту. Аналіз рівня знань допоможе виявити ключові прогалини та визначити необхідні ресурси для навчання.  
- Погодження: недостатній досвід може вплинути на швидкість і якість роботи. Необхідно впровадити менторство або консультації з досвідченими розробниками.  
- Уникнення: повністю уникнути ризик неможливо, але можливо зменшити його шляхом проведення внутрішніх тренінгів та роботи над простішими завданнями спочатку.  
- Перенесення: можливо залучити сторонніх фахівців або консультантів для підтримки команди.  
- Запобігання: ввести систему навчання та практичних завдань перед початком основної роботи над грою.  
- Пом’якшення наслідків: регулярні код-рев’ю, ретельне тестування та коригування помилок допоможуть зменшити негативний вплив недосвідченості.  

**Ризик: Недостатнє тестування гри**

Підходи до планування:
- Дослідження: аналіз існуючих тестових підходів у команді та визначення необхідності автоматизованого тестування.  
- Погодження: якщо тестування буде недостатнім, продукт вийде з багами, що призведе до негативних відгуків і додаткових витрат.  
- Уникнення: неможливо повністю уникнути ризик, але можна зменшити його шляхом впровадження чіткої стратегії тестування.  
- Перенесення: частково передати тестування стороннім QA-фахівцям або використовувати краудтестинг.  
- Запобігання: автоматизація тестування, створення тест-кейсів та впровадження тестувальників у команду.  
- Пом’якшення наслідків: виявлення критичних помилок на ранніх етапах розробки дозволить мінімізувати ризики перед фінальним релізом.  

**Ризик: Непорозуміння в команді**

Підходи до планування:
- Дослідження: аналіз способів комунікації та проблем у взаємодії команди.  
- Погодження: непорозуміння можуть спричинити затримки та порушення робочого процесу.  
- Уникнення: введення регулярних зустрічей, чітких завдань та використання трекерів задач.  
- Перенесення: призначення окремої людини (менеджера або тімліда), яка стежитиме за комунікацією.  
- Запобігання: використання Agile-підходів, щоденні мітинги та контроль за розподілом завдань.  
- Пом’якшення наслідків: швидке вирішення конфліктів та застосування ретроспектив для аналізу роботи команди.  

**Ризик: Відсутність мотивації у команди**

Підходи до планування:
- Дослідження: аналіз причин зниження мотивації, можливо, через невизначеність завдань або відсутність заохочень.  
- Погодження: мотивація безпосередньо впливає на продуктивність команди та швидкість розробки.  
- Уникнення: регулярний фідбек, визнання досягнень, заохочення у вигляді бонусів чи гнучкого графіка.  
- Перенесення: призначення лідера, який стежитиме за настроєм у команді та залученістю учасників.  
- Запобігання: Формування командної культури, розуміння цілей проєкту та значення кожного члена команди.  
- Пом’якшення наслідків: зменшення навантаження, підтримка балансу між роботою та відпочинком, зміна підходу до завдань.  

**Ризик: Проблеми з інтеграцією компонентів гри**

Підходи до планування:
- Дослідження: аналіз архітектури гри, використання відповідних інструментів для інтеграції.  
- Погодження: некоректна інтеграція може призвести до збоїв у грі, що погіршить якість продукту.  
- Уникнення: використання спільних стандартів розробки та документування API.  
- Перенесення: залучення спеціаліста з DevOps або архітектури для координації інтеграції.  
- Запобігання: регулярне тестування компонентів перед інтеграцією, використання CI/CD.  
- Пом’якшення наслідків: швидке виправлення помилок через розбиття інтеграції на невеликі етапи.



## **3. ДОСЛІДЖЕННЯ**

### **3.1. Вступ**

Багато з ризиків пов'язані з *невизначеностями*, породженими неповнотою інформації. Вони можуть бути ефективно вирішені після додаткового вивчення пов'язаної з ними предметної області. 

Наприклад, проектна група може прийняти рішення про проведення маркетингового дослідження, щоб більше дізнатися про наявні у користувачів базові навички та про їхнє бажання використовувати нові технології. У разі проведення таких досліджень план керування ризикомами має містити опис цих досліджень, включаючи формулювання гіпотез, які перевіряються, і досліджуваних питань.

### **3.2. До виконання**

- **Відсутність досвіду в команді:**
  - Відсутня інформація - які конкретні навички та компетенції бракують членам команди, які сфери потребують додаткового навчання.
  - Як отримати - аналіз резюме учасників, проведення внутрішніх тестів та опитувань, організація навчальних сесій та воркшопів.
- **Недостатнє тестування гри:**
  - Відсутня інформація - найпоширеніші помилки в проєктах подібного типу, оптимальні підходи до тестування.
  - Як отримати - аналіз досвіду схожих проєктів, залучення тестувальників, організація бета-тестування, використання автоматизованих тестових систем.

## **4. ПОГОДЖЕННЯ**

### **4.1. Вступ**
Природа деяких ризиків є такою, що кращим рішенням буде погодження з ними для реалізації можливостей, які ними відкриваються, оскільки для них просто не існує ефективних превентивних або коректуючих заходів.

Погодження не є бездіяльність. План керування ризиками має містити обгрунтування того, чому проектна група вирішила погодитись з ризиком, а не розробляти заходи щодо його запобігання і пом'якшення наслідків.
### **4.2. До виконання**
- **Непорозуміння в команді:**
  - Обґрунтування - конфлікти в невеликій команді неминучі, але їх можна вирішувати у робочому порядку без серйозного впливу на проєкт. Завдяки налагодженій комунікації та регулярним обговоренням, такі ситуації зазвичай швидко врегульовуються.
- **Відсутність мотивації у команді:**
  - Обґрунтування - коливання мотивації є природним процесом, який не потребує негайного втручання. Зазвичай вона відновлюється через досягнення проміжних результатів та усвідомлення цінності власного внеску в проєкт.

## **5. УНИКНЕННЯ**

### **5.1. Вступ**

Можливо, виявлений ризик може бути найкращим чином *нейтралізований шляхом деяких змін в проекті*, аж до виключення існування ризику. В такому випадку план керування ризиками має містити обгрунтування змін, всі вони мають бути також відображені в плані проекту. Крім того, мають бути ініційовані заходи, необхідні для втілення обраних змін в життя.

### **5.2. До виконання**

| **Ризик**                           | **Зміни** | **Причина** | **Внесення змін в проєкт** |
|--------------------------------------|------------------------------------------|-------------------------------------------------|----------------------------------|
| **Відсутність досвіду у команди**   | Введення внутрішніх тренінгів та менторства з боку досвідчених розробників. | Покращення навичок команди для підвищення якості продукту. | Так, необхідно відобразити програму навчання у плані проєкту. |
| **Недостатнє тестування гри**       | Впровадження обов’язкового автоматизованого тестування та збільшення команди тестувальників. | Підвищення якості продукту та зменшення кількості помилок перед релізом. | Так, необхідно оновити процеси тестування у проєктній документації. |
| **Непорозуміння в команді**        | Регулярні командні мітинги та впровадження єдиної платформи для обміну інформацією. | Покращення комунікації та зниження ризику конфліктів. | Так, необхідно додати політику внутрішньої комунікації у проєкт. |
| **Відсутність мотивації у команди** | Впровадження бонусної системи та програм заохочення. | Підвищення продуктивності та залученості команди у проєкт. | В залежності від обставин, необхідно внести систему мотивації в план. |
| **Проблеми з інтеграцією компонентів гри** | Використання CI/CD для автоматизації процесу інтеграції та ретельне тестування перед впровадженням. | Зменшення ризику некоректної роботи гри та покращення стабільності. | Так, необхідно відобразити оновлену методологію інтеграції у технічній документації. |

## **6. ПЕРЕНЕСЕННЯ**

### **6.1. Вступ**

Іноді можна передати керування ризиком третій стороні, яка безпосередньо не бере участі в проекті (аутсорсінг). Прикладами таких випадків є:

- *страхування*;
- найм сторонніх *консультантів* з великим досвідом роботи;
- *придбання готового компонента* замість створення його власними силами;
- залучення зовнішніх *субпідрядників*.

*Перенесення ризику не обов'язково означає його зникнення*. В загальному випадку перенесення ризику призводить до нових ризиків, які вимагають керування, але мають прийнятний рівень загрози. Наприклад, залучення зовнішнього консультанта може перенести технологічні ризики за межі проектної групи, але призведе до ризиків в галузях керування та бюджетування.

### **6.2. До виконання**
| **Ризик**                          | **Обґрунтування передачі ризику** | **Очікуване зменшення витрат** |
|-------------------------------------|-----------------------------------|--------------------------------|
| **Відсутність досвіду у команди**  | Найм зовнішніх консультантів або менторів для навчання розробників дозволить швидше підвищити кваліфікацію команди. | Скорочення часу на самостійне навчання, підвищення продуктивності. |
| **Недостатнє тестування гри**       | Передача тестування зовнішнім QA-компаніям або використання краудтестингу забезпечить якісну перевірку продукту без розширення внутрішнього штату тестувальників. | Економія на зарплатах тестувальників, виявлення помилок на ранніх етапах. |
| **Відсутність мотивації у команди** | Залучення HR-спеціалістів або коучів для мотиваційних тренінгів та створення комфортного робочого середовища. | Зменшення плинності кадрів, підвищення продуктивності без значного внутрішнього адміністративного навантаження. |
| **Проблеми з інтеграцією компонентів гри** | Найм DevOps-спеціалістів або використання аутсорсингових послуг для налаштування CI/CD та автоматизації процесів інтеграції. | Мінімізація ризиків технічних збоїв, зменшення витрат на виправлення помилок після інтеграції. |
| **Непорозуміння в команді**        | Передача частини управлінських функцій проектному менеджеру або тімліду, який відповідатиме за координацію команди. | Зменшення конфліктів, підвищення ефективності командної взаємодії. |

## **7. ЗАПОБІГАННЯ**

### **7.1. Вступ**

План запобігання ризику описує заходи, які здійснюються завчасно з метою запобігання ризику або зменшення загрози або наслідків його реалізації до прийнятного рівня. Запобігання ризику, на відміну від уникнення, концентрується на його зниженні до прийнятного рівня (уникнути означає змінити проект з метою "обійти" цей ризик).

Головна мета запобігання ризику - *зниження його ймовірності*. Наприклад, певна додаткова кількість підключень до Internet скорочує ризик повної втрати доступу до глобальної мережі.

*Не для кожного ризику існує ефективна стратегія запобігання*. В таких випадках доцільно спланувати заходи щодо пом'якшення наслідків ризику.

### **7.2. До виконання**

Нижче наведено головні ризики, ймовірність яких може бути знижена за умови виконання відповідних дій. Для кожного ризику визначено заходи щодо його запобігання та оцінку витрат на їх виконання.

|Пріоритет|Ризик|Заходи запобігання|Оцінка витрат|
| :- | :- | :- | :- |
|1|Відсутність досвіду у команди|Проведення навчальних сесій, використання документації та відеоуроків. Залучення ментора з досвідом роботи в Unreal Engine 5.|Середні|
|2|Недостатнє тестування гри|Впровадження чіткої стратегії тестування, використання автоматизованих тестів. Розробка тест-кейсів для кожного функціоналу.|Високі|
|3|Непорозуміння в команді|Регулярні зустрічі для обговорення поточного стану роботи. Використання таск-менеджера (наприклад, Trello, Jira).|Низькі|
|4|Відсутність мотивації у команди|Встановлення чітких цілей і дедлайнів, введення системи внутрішніх досягнень, обговорення прогресу.|Середні|
|5|Проблеми з інтеграцією компонентів гри|Створення детальної документації, регулярна перевірка інтеграції компонентів. Автоматизоване тестування модулів.|Високі|

## **8. ПОМ'ЯКШЕННЯ НАСЛІДКІВ**

### **8.1. Вступ**

Планування заходів з пом'якшення наслідків ризику полягає у створенні *запасних планів* на випадок, якщо превентивні заходи щодо запобігання негативних наслідків не досягнуть мети. Такі плани необхідні для всіх ризиків, включаючи й ті, для яких розроблені плани запобігання. Вони передбачають *дії на випадок реалізації ризику* і мають мінімізувати вплив наслідків. Щоб бути ефективними, ці плани мають бути *розроблені завчасно*. Проектна група може встановити для кожного ризику *тригер (trigger)* - умову застосування плану реагування.

### **8.2. До виконання**

| **Ризик**                           | **Заходи з пом'якшення наслідків** | **Оцінка витрат** | **Очікувана загроза** |
|--------------------------------------|-----------------------------------|-------------------|-----------------------|
| **Відсутність досвіду у команди**   | Проведення додаткових тренінгів, залучення зовнішніх експертів для консультацій. | Середні – витрати на навчання та експертів. | Висока – затримки у розробці та помилки у коді. |
| **Недостатнє тестування гри**       | Екстрене залучення додаткових тестувальників, проведення масового відкритого тестування. | Високі – оплата тестувальників та виправлення критичних багів. | Дуже висока – ризик виходу неякісного продукту на ринок. |
| **Непорозуміння в команді**        | Впровадження кризового менеджменту, організація зустрічей для вирішення конфліктів. | Низькі – витрати часу на переговори. | Середня – можливі затримки у виконанні завдань. |
| **Відсутність мотивації у команди** | Запровадження короткострокових стимулів (бонуси, додаткові вихідні), перегляд умов роботи. | Середні – фінансові витрати на бонуси. | Висока – зниження продуктивності та ризик втрати працівників. |
| **Проблеми з інтеграцією компонентів гри** | Термінове залучення DevOps-фахівців, розбиття інтеграції на етапи для спрощення процесу. | Високі – залучення спеціалістів та зміни у процесах. | Дуже висока – критичні помилки, що можуть унеможливити випуск гри. |

## **9. ПЛАНУВАННЯ КЕРУВАННЯ РИЗИКАМИ**

### **9.1. Вступ**

Проектна група має розробити плани керування для кожного з головних ризиків, що містять дії щодо запобігання і пом'якшення наслідків, тригери та детальний опис всіх необхідних кроків.

Інформація, яку проектна група може взяти до уваги, документуючи плановані дії, містить наступне:

- **Ідентифікатор ризику**. Унікальне ім'я ризику (для моніторингу та звітності).
- **Формулювання ризику**. Опис ризику природною мовою, включаючи умови, які призводять до втрат і самі втрати (наслідки), які виникнуть, якщо ризик перетвориться на проблему.
- **Стратегія запобігання ризику**. Один або два параграфи тексту, що описують стратегію проектної групи з запобігання цього ризику, включаючи всі зроблені припущення.
- **Плановані дії**. Перелік заходів, які проектна група має здійснити для реалізації стратегії керування ризиком, включаючи дати обов'язкового завершення цих заходів та інформацію про персональну відповідальність за них.
- **Стратегія пом'якшення наслідків**. Один або два параграфи, що описують стратегію команди у випадку, якщо заходи щодо запобігання ризику не дали належного ефекту. Ця стратегія буде реалізовуватися після спрацьовування тригера плану пом'якшення наслідків.
- **Тригери планів реагування** (пом'якшення наслідків). Критерії, використовувані проектною групою для визначення умов початку виконання плану пом'якшення наслідків.
- **Відповідальність**. Рольовий кластер і окремі особи, відповідальні за виконання запланованих дій.

Крім того, має бути здійснене *календарне планування (scheduling)* діяльності, яка стосується ризиків. В кінцевому підсумку вся діяльність, пов'язана з ризиками, має бути включена в календарний графік проекту.

### **9.2. До виконання**

| **Ризик**                       | **Ідентифікатор ризику**  | **Формулювання ризику**  | **Стратегія запобігання**  | **Плановані дії**  | **Стратегія пом'якшення наслідків**  | **Тригери плану пом'якшення наслідків**  | **Відповідальність**  | **Календарний графік**  |
|-------------------------------|----------------------|---------------------|-----------------------|---------------|---------------------------------|------------------------------------|-------------------|---------------------|
| Відсутність досвіду у команди  | Rk1               | Відсутність необхідних навичок та досвіду у членів команди, що призводить до помилок у виконанні завдань та затримок у проекті. | Введення внутрішніх тренінгів та менторства з досвідченими розробниками. | Проведення внутрішніх тренінгів, організація менторства. | Проведення додаткових тренінгів, залучення зовнішніх експертів для консультацій. | Затримки у розробці, помилки у коді. | Менеджери команди | Перший тиждень проекту |
| Недостатнє тестування гри      | Rk2               | Недостатнє тестування гри, що може призвести до виявлення багів на пізніх етапах та погіршення якості продукту. | Впровадження обов’язкового автоматизованого тестування, залучення більше тестувальників. | Залучення тестувальників, впровадження автоматизованого тестування. | Екстрене залучення додаткових тестувальників, проведення масового відкритого тестування. | Ризик виходу неякісного продукту на ринок. | Тестувальник, QA-менеджер | Протягом третього і четвертого етапу проекту |
| Непорозуміння в команді        | Rk3               | Непорозуміння або конфлікти між членами команди можуть призвести до затримок та погіршення взаємодії в команді. | Регулярні командні мітинги та впровадження єдиної платформи для обміну інформацією. | Проведення регулярних командних мітингів, впровадження системи для обміну інформацією. | Впровадження кризового менеджменту, організація зустрічей для вирішення конфліктів. | Затримки в виконанні завдань через конфлікти. | Менеджер програми | Постійно, щотижня |
| Відсутність мотивації у команді | Rk4               | Зниження мотивації у команди, що може призвести до зниження продуктивності та якості роботи. | Введення системи внутрішніх досягнень, чітке визначення цілей та дедлайнів. | Створення системи мотивації, регулярне обговорення прогресу. | Запровадження короткострокових стимулів, перегляд умов роботи. | Зниження продуктивності, можлива втрата працівників. | Менеджер програми | Протягом усіх етапу проекту |
| Проблеми з інтеграцією компонентів гри | Rk5           | Технічні проблеми при інтеграції компонентів гри, що можуть призвести до збоїв та помилок в роботі гри. | Використання CI/CD для автоматизації процесу інтеграції, тестування перед впровадженням. | Впровадження CI/CD, тестування кожного компоненту перед інтеграцією. | Залучення DevOps-фахівців, розбиття інтеграції на етапи. | Критичні помилки, що ускладнюють випуск гри. |Розробники, тестувальники | Протягом четвертого етапу проекту |


---

- [x] *Замараєва*
- [x] *Богомаз*
- [x] *Лютий*
- [x] *Зубко*

---
[:arrow_up: Повернутись до початку етапу](/docs/2.Planning/README.md)
