# ПРОТОКОЛ ІНТЕРВ'Ю

команда: «*PrimeCode*»

замовник:  *Бабич О.В.*

Дата проведення: *25.02.2025*

Місце проведення: *Google Meet (онлайн)*

## Питання та відповіді

**Q**: *Яка цільова аудиторія цієї гри? Чи орієнтована вона на певну вікову групу або рівень знань, чи ми можемо очікувати широке охоплення?*

**A**: Ну дивіться, цільова аудиторія – це абітурієнти, тобто ті, хто збирається або розглядає можливість вступу до коледжу. Це переважно учні 8-9 класів.

**Q**: *Які ключові знання або ідеї гравці мають винести після проходження гри?*

**A**: Це має бути просто. Ви кажете, що це гра – умовно так, але в першу чергу вона має бути красивою. Складний сценарій не потрібен, головне – щоб гра зацікавила і спонукала вступати на нашу спеціальність. Можна взяти за основу приклад, що в мене був, або придумати своє, головне – стислість та привабливий вигляд.

**Q**: *Чи є у вас побажання до основного сюжету чи окремих сюжетних ліній?*

**A**: Щодо сюжету – на сайті є приклад із ілюстраціями, можете зробити щось подібне або навіть використати його. Жодних жорстких вимог немає, проявіть творчість. Як я показував минулого разу, студенти самі вигадували ідеї та брали з ними участь у конкурсах. Тут так само – вирішуйте самі.

**Q**: *Який обсяг інтерактивності ви очікуєте? Туторіал або підказки під час гри?*

**A**: Інтерактивність – щось легке та привабливе. Людина дивиться – «о, прикольно», потім цікавиться спеціальністю. Туторіали чи складні механіки не потрібні, це інтерактивна розповідь. Якщо якісь підказки і будуть, то мінімальні, окремого навчання немає сенсу.

**Q**: *Яка тривалість проходження гри є оптимальною?*

**A**: Я вже казав – це має бути коротко. Наприклад, той сценарій, що був у прикладі, достатньо лаконічний: три екрани прологу, ще три з розгалуженням. Орієнтовно 30 хвилин. Але знову ж – проявіть творчість.

**Q**: *Чи є необхідність у створенні конкретних локацій, декорацій чи персонажів? Можливо, є якісь особливі побажання щодо їхнього вигляду або ролі в грі?*

**A**: Все залежить від вас. Те, що я показував, – це лише приклад, як може виглядати історія, а ви вже робите, як вважаєте за потрібне.

**Q**: *Який рівень деталізації та анімації ви очікуєте?*

**A**: Без фанатизму – за місяць ми не зробимо комерційний продукт. Головне – щоб це було привабливо. Використовуємо ШІ для сценарію, текстів тощо. Це має бути красивий прототип, який можна показати і який виконує головну мету – рекламує нашу спеціальність.

**Q**: *Який музичний супровід ви бачите у грі? (динамічний саундтрек тощо)*

**A**: Музичний супровід – якщо буде, то добре. Якщо музика буде змінюватися в різних сценах – чудово. Якщо це просто фоновий звук або одна мелодія – теж нормально, вирішуйте самі.

**Q**: *Чи є у вас вимоги до головного героя та інших персонажів?*

**A**: Це повторюється з 6 питанням – немає конкретних вимог. Приклад на сайті – це лише орієнтир, а як ви зробите – так і буде. 
<br>

---
Замовник: 		
- [X] *Бабич О.В.*

Інтерв'ю провели:			

- [X] *Замарєва Ксенія*
- [X] *Богомаз Еліна*
- [X] *Зубко Вероніка*
- [X] *Амбросов Даниіл*

---
[:arrow_up: Повернутись до початку етапу](/docs/1.Envisioning/README.md)
